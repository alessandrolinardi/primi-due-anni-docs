**Attività internazionali istituzionali**
==========================================

**Contesto**
--------------

Il Commissario e alcuni membri del Team rappresentano l’Italia in numerosi forum internazionali legati all’innovazione e all’egovernment, non solo nel contesto della Ue ma anche nelle organizzazioni internazionali quali `OCSE <http://www.oecd.org/>`_  e `OSCE <https://www.osce.org/>`_ , nei forum politici quali il G7, e attraverso la costruzione di rapporti bilaterali con singoli paesi.

..

**Cosa abbiamo fatto**
-----------------------

UE
~~~

	➔ *Steering Board* per l’ `eGovernment Action Plan 2016-2020 <https://ec.europa.eu/digital-single-market/en/news/communication-eu-egovernment-action-plan-2016-2020-accelerating-digital-transformation>`_ . Il Commissario straordinario e l’esperto del Team responsabile delle Relazioni Internazionali sono membri di un gruppo di lavoro previsto dallo stesso Piano (COM(2016) 179) e istituito presso la DG CNECT con il compito di coordinare e monitorare l’effettiva implementazione delle misure del Piano stesso. All’interno dello Steering Board hanno contribuito alla stesura della `Tallinn Declaration on eGovernment <https://ec.europa.eu/digital-single-market/en/news/ministerial-declaration-egovernment-tallinn-declaration>`_ e sottoscritta - per l’Italia il Commissario ha firmato in rappresentanza del Ministro della Funzione Pubblica - il 6 ottobre 2017 durante la conferenza Ministeriale dalla Presidenza di turno dell’Estonia. La nostra strategia progettuale è coerente con tutti i principi, le azioni e gli obiettivo dell’ `eGovernment Action Plan 2016-2020 <https://ec.europa.eu/digital-single-market/en/news/communication-eu-egovernment-action-plan-2016-2020-accelerating-digital-transformation>`_  e della Dichiarazione di Tallinn.

	➔ Il Commissario straordinario e l’esperto di Relazioni Internazionali sono inoltre componenti del *eGovernment Benchmarking Sub-Group* costituito per monitorare l’implementazione del piano stesso, in questo ambito hanno contribuito al miglioramento della metodologia e degli indicatori utilizzati nel rapporto annuale `eGovernemnt Action Plan Benchmark <https://ec.europa.eu/digital-single-market/en/news/eu-egovernment-report-2016-shows-online-public-services-improved-unevenly>`_ e nell’ `Indice dell’economia e della società digitali <https://ec.europa.eu/digital-single-market/en/desi>`_ (DESI);
	
	➔ Il Commissario ha partecipato, insieme al Presidente del Consiglio, al `Digital Summit <https://www.eu2017.ee/political-meetings/tallinn-digital-summit>`_ ospitato dalla Presidenza estone (Tallinn, 29 settembre 2017);

	➔ In qualità di `Digital Champion <https://ec.europa.eu/digital-single-market/en/digital-champions>`_ il Commissario e l’esperto di Relazioni Internazionali hanno dato attuazione al Piano di lavoro sulla promozione delle competenze digitali, indicato da Mariya Gabriel, Commissaria europea per la `Digital Economy and Society <https://ec.europa.eu/digital-single-market/en/desi>`_ . Il Commissario è stato indicato rapporteur del *WG 4 - Attracting more women to technology careers* , uno dei quattro Gruppi di lavoro in cui si è articolato il piano.

	➔ In qualità di *Chief Information Officer* - CIO, il Commissario ha partecipato agli incontri del CIO Network organizzati dalla `DG CNECT <https://ec.europa.eu/info/departments/communications-networks-content-and-technology_it>`_ per condividere buone pratiche e per favorire una collaborazione informale tra CIO nazionali su temi dell’eGovernment (Malta, Tallinn, Sofia).

	➔ L’esperto di *cybersecurity* del Team è un componente della task force del `Centre for European Policy Studies <https://www.ceps.eu/>`_ dedicata alla *Software Vulnerability Disclosure in Europe* , all’identificazione dei necessari strumenti di *policy* da adottare a livello europeo e a livello di singoli Stati Membri, per permettere l’adozione all’interno della pubblica amministrazione di processi di *Coordinated Vulnerability Disclosure* , fondamentali per la messa in sicurezza delle infrastrutture della PA.

..


OCSE
~~~~~

	➔ L’esperto di Relazioni Internazionali partecipa al comitato dedicato ai temi dell’economia digitale (`Committee on Digital Economy Policies <https://community.oecd.com/community/iccp-comm/iccp>`_ - CDEP). Il CDEP ha lanciato un progetto trasversale `Going Digital 2017-2020 <http://www.oecd.org/going-digital/>`_ per analizzare e spiegare la trasformazione digitale in atto e suggerire strumenti di policy che possano aiutare i governi ad affrontare il cambiamento economico e sociale in atto.

	➔ Il Commissario è componente dell’ *Expert Advisory Group* (EAG) , ovvero rappresentanti esterni alla tradizionale comunità OCSE che contribuiscono al progetto `Going Digital <http://www.oecd.org/going-digital/>`_  con una visione diversa e meno condizionata dal ruolo strettamente istituzionale.

	➔ L’esperto di Relazioni Internazionali è membro dello *Steering Group* del `Going Digital 2017-2020 <http://www.oecd.org/going-digital/>`_ .

	➔ L’esperto di *cybersecurity* del Team è un componente del `Working Party on Security and Privacy in the Digital Economy <http://www.oecd.org/sti/ieconomy/workingpartyonsecurityandprivacyinthedigitaleconomyspde.htm>`_ (WP SPDE). 

..

G7
~~~

	➔ Il Commissario ha rappresentato il Ministro dello Sviluppo Economico alla *Innovation and Employment Ministerial* del `G7 Canada <https://g7.gc.ca/en/>`_ (Montreal, 27-28 marzo 2018).

	➔ La Presidenza italiana del G7 ha promosso l’istituzione dell’ `I-7 <https://teamdigitale.governo.it/en/i7.html>`_ , un gruppo di esperti per fornire un contributo indipendente e specialistico sui temi dell’innovazione ( `G7 Taormina Leaders’ Communiqué par. 37 <http://www.g7italy.it/sites/default/files/documents/G7%20Taormina%20Leaders'%20Communique_27052017.pdf#page=6>`_ ). Il Commissario è stato nominato promotore e organizzatore di questa iniziativa, con il ruolo di *Focal Point e Chair* dell’evento. La riunione si è tenuta nel corso della Ministeriale sull’innovazione di Torino (25-27 settembre 2017); sono stati affrontati il tema dei *Big Data* e *Artificial Intelligence* e il loro impatto sulla trasformazione dei servizi pubblici e nell’elaborazione delle politiche. Sono state inoltre discusse le possibili misure per mitigare gli effetti della trasformazione digitale sul mercato del lavoro. Gli esiti della discussione sono stati raccolti in un *Chairs’ Summary* di cui i Ministri dell’Industria del G7 hanno preso nota nella loro Dichiarazione finale.

	➔ Il Commissario ha partecipato ai lavori del Forum internazionale di dialogo “Starting from girls. Women Forum on inequality and sustainable growth”, iniziativa all’interno della Presidenza italiana del G7 (7-8 aprile 2017).

	➔ Il Commissario ha fatto parte della delegazione italiana al G20 Cina, svoltasi a Hangzhou, il 4 settembre 2016.

..

OSCE
~~~~~

La Presidenza italiana dell’ `OSCE <https://www.osce.org/>`_ ha inserito per la prima volta tra le sue le `priorità <https://www.osce.org/chairmanship/priorities-2018>`_  i temi del digitale e dell’innovazione. La Presidenza e il MAECI hanno richiesto formalmente la partecipazione del Commissario ai lavori preparatori e alla stesura di una Dichiarazione ministeriale sul digitale da sottoporre all’approvazione dei 57 Ministri degli Esteri degli Stati OSCE in occasione del Consiglio Ministeriale OSCE (dicembre 2018).

..

Collaborazioni bilaterali
~~~~~~~~~~~~~~~~~~~~~~~~~~

Abbiamo infine portato avanti una costante collaborazione bilaterale con alcuni paesi:

	➔ siamo stati coinvolti dall’Ambasciata del Regno Unito a Roma nel “UK-Italy Bilateral Dialogue on Digital” sui temi della digitalizzazione del settore pubblico; abbiamo avuto incontri bilaterali con il *Secretary of State*, Karen Bradley e con il Secretary of State, Matthew Hancock, e con Liam Maxwell, *National Technology Adviser at HM Government* ;

	➔ abbiamo avviato una collaborazione con l’Ambasciata estone per scambiare idee ed esperienze sui pagamenti digitali, la *cybersecurity*, SPID;

	➔ abbiamo avviato con il Direttorato *Interministériel du Numérique et du Système d’Information de l’Etat Français* una interlocuzione su identità digitale e *open source* ;

	➔ a seguito della richiesta delle Ambasciate d’Australia e di Germania, abbiamo avviato attività di scambi ed esperienze.

