**Aiuti alle amministrazioni**: strumenti di finanziamento e formazione per le amministrazioni
==============================================================================================

**Contesto**
--------------

**Gli enti locali necessitano di budget e supporto finanziario per attuare gli investimenti di trasformazione digitale previsti dal Piano Triennale.**

**È necessario investire di più nel breve periodo per permettere un risparmio di spesa nel lungo periodo.**

..

**Cosa abbiamo fatto**
----------------------

Strumenti di finanziamento
~~~~~~~~~~~~~~~~~~~~~~~~~~

	➔ `Spazi finanziari <http://www.rgs.mef.gov.it/VERSIONE-I/in_vetrina/dettaglio.html?resourceType=/VERSIONE-I/_documenti/in_vetrina/elem_0010.html>`_: gli enti locali possono richiedere, come previsto dai commi 485 e seguenti dell’\ `art. 1 della legge 11 dicembre 2016, n. 232 <http://www.normattiva.it/uri-res/N2Ls?urn:nir:stato:legge:2016-12-11;232!vig=>`_, spazi finanziari, in deroga al pareggio di bilancio, per alcune tipologie di investimenti di interesse sociale, tra cui ad esempio edilizia scolastica e dissesto idrogeologico. Tale norma tuttavia non riconosceva tra gli investimenti finanziabili quelli riguardanti l’attuazione del Piano Triennale per la Trasformazione Digitale. Abbiamo collaborato con la Ragioneria Generale dello Stato e il Dipartimento della Funzione Pubblica per ammettere anche questo tipo di spesa, attraverso l’\ `articolo 66 del D.Lgs. n. 217 del 13 dicembre 2017 <http://www.normattiva.it/uri-res/N2Ls?urn:nir:stato:decreto.legislativo:2017-12-13;217!vig=>`_ .

	➔ `Fondi europei PON Governance per ANPR <http://www.funzionepubblica.gov.it/articolo/dipartimento/05-12-2017/avviso>`_: abbiamo collaborato con il Dipartimento per la Funzione Pubblica e l’Agenzia per la Coesione Territoriale per l’utilizzo dei fondi PON Governance in forma di contributo al raggiungimento di risultato. Il supporto finanziario, pari a oltre €14 milioni, è rivolto ai piccoli comuni per la migrazione in ANPR. Ogni comune che ha effettuato o effettuerà la migrazione nel periodo tra il 6 dicembre 2017 e il 31 dicembre 2018, potrà beneficiare di un contributo compreso tra €1.000 e €7.000, in funzione del numero dei residenti, che viene riconosciuto in forma premiale ed automatica.
	
	➔ `Kit finanziario per la Trasformazione Digitale <https://www.cdp.it/clienti/government-pa/finanziamenti-pubblici/piano-triennale-per-la-trasformazione-digitale/piano-triennale-per-la-trasformazione-digitale.kl>`_: abbiamo collaborato con CDP per la creazione di un kit finanziario di importo minimo di €5.000 e di una durata media di 10 anni rivolto specificatamente agli enti locali per coprire la spesa in investimenti in linea con il Piano Triennale.

..
	
Formazione
~~~~~~~~~~~

`Scuola Nazionale dell’Amministrazione (SNA) <http://www.sna.gov.it/>`_: abbiamo creato un curriculum dedicato alla Trasformazione Digitale, con 96 ore di insegnamento nel periodo aprile-luglio 2018.

..

**Cosa c'è da fare**
--------------------

Vedi sezione :doc:`09_raccomandazioni`.

..
