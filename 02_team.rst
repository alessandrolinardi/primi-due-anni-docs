**Il Team per la Trasformazione Digitale della Presidenza del Consiglio dei Ministri**
======================================================================================

Il Team per la Trasformazione Digitale (unità commissariale) è la struttura di esperti a supporto del Commissario straordinario per l’attuazione dell’Agenda Digitale, nominato ai sensi dell’ `art. 63 del D.Lgs 179, 2016 <http://www.normattiva.it/uri-res/N2Ls?urn:nir:stato:decreto.legislativo:2016-08-26;179!vig=>`_ recante “Modifiche e integrazioni al Codice dell’amministrazione digitale”. Il Commissario straordinario è stato nominato il 16 settembre 2016 con `Decreto del Presidente del Consiglio dei Ministri <http://presidenza.governo.it/AmministrazioneTrasparente/DisposizioniGenerali/AttiGenerali/DpcmOrganismiCollegiali/DPCM_20160916_CommStraord_AgendaDigitale.pdf>`_ per esercitare *poteri di impulso e coordinamento, nonché fornire indicazioni a soggetti pubblici e privati per la realizzazione delle azioni, iniziative ed opere essenziali, connesse e strumentali all’attuazione dell’Agenda digitale italiana, anche in coerenza con gli obiettivi dell’Agenda digitale europea* [4]_ .

La struttura è stata istituita per rispondere alla mancanza di una governance centrale operativa, efficace e competente che potesse garantire il ruolo di coordinamento progettuale e dare piena attuazione all’Agenda Digitale.

..

**Obiettivo**
-------------

Abbiamo scelto di focalizzarci sugli aspetti dell’Agenda relativi alla trasformazione digitale della Pubblica Amministrazione come veicolo di semplificazione e trasparenza della macchina amministrativa e della burocrazia. Abbiamo agito sia attraverso lo sviluppo di programmi esistenti sia attraverso la creazione di nuovi programmi, anche ispirandoci a modelli internazionali di successo [5]_ . Di fatto l’unità commissariale ha affiancato e supervisionato l’Agenzia per l’Italia Digitale (AgID), accelerando e completando la pubblicazione del `Piano Triennale per la Trasformazione Digitale <https://pianotriennale-ict.italia.it/>`_, la cui stesura era in forte ritardo rispetto a quanto previsto dalla legge [6]_ .
I temi che ricorrono in questo documento sono così riassumibili:

	➔ **AgID, nella sua corrente struttura, non ha la capacità di attuare i compiti e di raggiungere gli obiettivi individuati dall’** `Agenda Digitale <https://www.agid.gov.it/it/node/1720/>`_ **e dal** `Codice dell’Amministrazione Digitale <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/>`_  [7]_ . **Tali compiti sono troppo ampi, eterogenei e in molti casi astratti e non quantificabili.** Il presente documento offre alcuni suggerimenti per ridurre l’ambito di intervento di AgID, sia riallocando le attività che richiedono competenze tecnico-specialistiche e di gestione di processi complessi che l’Agenzia non ha, sia eliminando quei compiti generici, astratti e non misurabili che al più si concretizzano in inutili convegni, tavole rotonde e task force inconcludenti;

	➔ **il Team non si è limitato alla redazione del Piano Triennale; ma ha iniziato ad operare da subito, con interventi sulle** `piattaforme abilitanti <https://pianotriennale-ict.italia.it/piattaforme-abilitanti/>`_  **in stallo (anagrafe nazionale, pagamenti digitali e identità digitale), con interventi intensivi per garantire rilancio e sviluppo dei progetti, introducendo meccanismi e processi strutturati e reclutando competenze tecnologiche e manageriali specifiche.** Al termine del mandato i programmi dovrebbero essere ricollocati presso gli “owner” più adatti alla loro gestione permanente e continua evoluzione.

	➔ il Team negli ultimi mesi si è dedicato al ripensamento, alla progettazione e al lancio di alcuni servizi che, per loro utilità e frequenza d’uso, hanno importanti ricadute sulla vita dei cittadini (servizi *flagship*). **L’innovazione più dirompente ha riguardato la creazione di** `io.italia.it <https://io.italia.it/>`_\ **, l’app con la quale in futuro il cittadino  interagirà con la pubblica amministrazione.** In questo modo il Team ha aperto la strada per altre amministrazioni su come ripensare i servizi in digitale per il cittadino.

	➔ **il Commissario, in base all’esperienza accumulata nel corso delle attività svolte, ha redatto una serie di raccomandazioni per il Governo,** finalizzate a:
		
		• la creazione di un organismo di coordinamento strategico nazionale presso la Presidenza del Consiglio dei Ministri, diverso da AgID, cui affidare la regia complessiva dell’esecuzione dei progetti strategici;
		
		• una riorganizzazione e rinforzo delle strutture che si occupano di innovazione e digitalizzazione all’interno delle pubbliche amministrazioni centrali e locali, incluse le numerose in-house regionali e centrali.   

 Il Team ha creato il modello a cui ispirarsi e tale passaggio è, a nostro avviso, indispensabile per proseguire nella lunga strada di trasformazione della PA.

..

**Competenze e budget**
-----------------------

Il Team per la Trasformazione Digitale è composto da 29 esperti, assunti al di fuori dalla Pubblica Amministrazione, con competenze prevalentemente manageriali e tecnologiche: *technical program management, software development, software architecture, open source software, cybersecurity,* pagamenti digitali, *product e content design, user experience, big data, machine learning, data science,* metriche e analisi dati. Il Team comprende anche esperti in diritto, comunicazione, economia.

La struttura amministrativa a supporto è costituita da 1 dirigente e 7 funzionari provenienti dalla pubblica amministrazione con competenze specialistiche in materia di acquisto di beni e servizi.

La struttura è stata dotata di €6.1 milioni nel 2016, €11 milioni nel 2017 e di €18 milioni nel 2018 [8]_ .

Le spese fino ad ora sostenute dal Team sono `qui <https://teamdigitale.governo.it/it/spese.htm>`_  pubblicate; alla data del 28 settembre 2018, il Team ha impegnato un totale di circa €10 milioni e speso un totale di circa €7.6 milioni dall’inizio del mandato.

..

      .. figure:: _image/sito_team.png
         :alt: Sito del Team digitale
               
         Sito del Team della Trasformazione Digitale, che include i profili degli esperti, la descrizione dei progetti e le spese del team.
      
..

.. admonition:: Visione

   Creare il “sistema operativo” del Paese, ovvero una serie di componenti fondamentali sui quali costruire servizi più semplici ed efficaci per i cittadini, la Pubblica Amministrazione e le imprese.
     
..

.. admonition:: Missione

   Rendere i servizi pubblici per i cittadini e le imprese accessibili nel modo più semplice possibile, tramite dispositivi mobili (approccio “mobile first”), con architetture sicure, scalabili, altamente affidabili e basate su interfacce applicative (API) chiaramente definite.
     
..

**Mettere a disposizione un patrimonio di dati facilmente accessibile a supporto della definizione e attuazione di policy più efficaci e di decisioni tempestive.** 

**Sottolineiamo che qualsiasi aspetto dei progetti di trasformazione digitale, avviati o da avviare, relativo al trattamento dei dati personali ha l’obiettivo di essere conforme al Regolamento Europeo per la Protezione dei Dati Personali 679/2016 (GDPR) ed essere condiviso con l’Autorità Garante per la Protezione dei Dati Personali.**

A scopi informativi e di monitoraggio, abbiamo creato il `sito del Team per la Trasformazione Digitale <https://teamdigitale.governo.it/>`_ su cui sono disponibili:

	➔ gli aggiornamenti dei `progetti <https://teamdigitale.governo.it/it/progetti.htm>`_  gestiti direttamente dal Team e le `spese della struttura <https://teamdigitale.governo.it/it/spese.htm>`_ relative sia all’attività progettuale che a quella istituzionale;
		
	➔ una dashboard con metriche e indicatori di performance (KPI) per misurare lo stato di avanzamento delle piattaforme abilitanti gestite direttamente dal Team (Spid, pagoPA, ANPR).
	

..

.. [4] art. 63 del D.Lgs 179, 2016 e DPCM 16 settembre 2016
.. [5] US Digital Service presso la Casa Bianca (USA) e l’UK Government Digital Service presso il Cabinet Office del Governo UK (UK), nonché l modello estone rappresentato dall’Autorità per il Sistema Informativo Estone. 
.. [6] Legge di bilancio 28 dicembre 2015, n. 208 e art. 14-bis del Codice dell’Amministrazione Digitale
.. [7] D.Lgs. 82/2005
.. [8] `Comma 585 della Legge di bilancio 11 dicembre 2016, n. 232 <http://www.normattiva.it/uri-res/N2Ls?urn:nir:stato:legge:2016-12-11;232!vig=>`_
