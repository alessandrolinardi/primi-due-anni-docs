**Una nuova generazione di servizi pubblici digitali: io.italia.it**
====================================================================

**Contesto**
------------

Una struttura centrale non può ridisegnare tutti i servizi pubblici digitali che le pubbliche amministrazioni offrono al cittadino e all’impresa.

**Abbiamo tuttavia deciso di non focalizzarci unicamente su piattaforme abilitanti e linee guida, ma di impegnarci direttamente sulla (ri)progettazione di un numero limitato di servizi pubblici digitali che per loro utilità e frequenza d’uso hanno importanti ricadute nella vita di cittadini e imprese (servizi flagship).**

Questa attività può rappresentare un punto di riferimento e una guida per le amministrazioni nella progettazione autonoma dei propri servizi attraverso l’implementazione delle indicazioni previste dal `Piano Triennale <https://pianotriennale-ict.italia.it/>`_ (in particolare nei capitoli dedicati allo sviluppo di `servizi <https://pianotriennale-ict.italia.it/servizi-digitali/>`_  e `progetti digitali <https://pianotriennale-ict.italia.it/principi-per-lo-sviluppo-di-progetti-digitali/>`_) e l’integrazione delle componenti fondamentali del sistema operativo del Paese sopra descritte.

..

**Cosa stiamo facendo**
-----------------------

**L’innovazione principale introdotta dal Team Digitale non risiede solo nel contenuto dei progetti, ma anche nell’approccio metodologico impiegato. In questi mesi, infatti, il Team ha introdotto le metodologie dello human centered design e del design thinking, spingendo sulla necessità di analizzare i reali bisogni degli utenti, definendo degli indicatori chiari per misurare l’efficacia del prodotto/servizio in questione, adottando un processo di design iterativo e misurando gli impatti effettivi sulla vita di chi li usa.**

Le metodologie introdotte e contenute nelle `Linee Guida di design <https://designers.italia.it/guide/>`_ per i servizi e i siti della PA assicurano inoltre che le interfacce, i servizi e contenuti progettati siano usabili e `pienamente accessibili <https://docs.italia.it/italia/designers-italia/design-linee-guida-docs/it/stabile/doc/service-design/accessibilita.html>`_, per migliorare l’esperienza dei cittadini.

Tenendo come riferimento questo approccio, ci siamo concentrati sulla progettazione dei seguenti servizi:

	➔ la nuova versione della piattaforma per la prenotazione dell’appuntamento presso il Comune per il rilascio e rinnovo della Carta di Identità Elettronica;

	➔ il nuovo sito di ANPR con la possibilità da parte del cittadino di ottenere dalla piattaforma certificati anagrafici digitali;
	
	➔ un nuovo modello di siti web per le tutte le scuole italiane.

L’intervento più radicale e innovativo riguarda la creazione di `io.italia.it <https://io.italia.it/>`_, l’app con la quale in futuro il cittadino interagirà con la pubblica amministrazione.

..

**Io.italia.it**
~~~~~~~~~~~~~~~~~

Stiamo sviluppando `io.italia.it <https://io.italia.it/>`_  un’applicazione altamente innovativa che permetterà al cittadino di ricevere messaggi, documenti e notifiche delle scadenze, chiedere informazioni e certificati, impostare le proprie preferenze e pagare la pubblica amministrazione in maniera semplice ed intuitiva [35]_ .

L’applicazione sarà il prodotto principale dell’integrazione delle componenti previste dal Piano Triennale, tra cui le piattaforme abilitanti SPID e pagoPA, il sistema di notifiche e documenti basato sulle API e sul modello di interoperabilità previsto dal Piano Triennale, le linee guida di design per i servizi pubblici. Incominceremo la sperimentazione del servizio ad ottobre 2018 con un numero limitato di utenti e Pubbliche Amministrazioni. Un’evoluzione dell’applicazione è l’aggiunta di un wallet digitale che permetta di ottenere e gestire accrediti dello Stato (es. contributi o rimborso delle tasse). Tutti i contributi dallo Stato al cittadino potranno essere gestiti in questo modo. Ad esempio, integrata con l’INPS, l’applicazione permetterebbe la sostituzione con una versione digitale dei voucher dei lavoratori occasionali.

**Questo progetto richiederà una collaborazione senza precedenti tra le pubbliche amministrazioni e il risultato positivo permetterà all’Italia di compiere un grande salto in avanti nel processo di trasformazione digitale della Pubblica Amministrazione.**

**L’esecuzione di questo progetto necessita della costituzione di un team dedicato composto da circa 30 persone che abbiano competenze di sviluppo, di infrastruttura, di design e di gestione dei processi operativi, all’interno del Dipartimento per la Trasformazione Digitale della Presidenza del Consiglio (vedi sezione** :doc:`09_raccomandazioni`\ **), nonché 90 persone in supporto alle amministrazioni locali sul territorio per l’esecuzione del programma.**

..

      .. figure:: _image/sito_ioitalia.png
         :alt: io.italia
               
         Sito io.italia.it per spiegare al cittadino l’applicazione e la sua prossima uscita in beta.
		       
..

      .. figure:: _image/app_ioitalia.png
         :alt: app io.italia
               
         Mockup funzionalità messaggi, pagamenti e archivio documenti dell’app io.italia.it.
      
..

**Domicilio digitale**
~~~~~~~~~~~~~~~~~~~~~~

Abbiamo lavorato con Infocamere per la realizzazione del servizio che consentirà a tutti i cittadini di eleggere il proprio domicilio digitale [36]_, definendo la user experience e progettando l’interfaccia dell’applicazione web collegata al servizio. Il domicilio digitale sarà integrato all’interno di `io.italia.it <https://io.italia.it/>`_. 

..

      .. figure:: _image/domiciliodig.png
         :alt: domicilio digitale
               
         Mockup della sezione di consultazione ‘Storico dei Domicili’ del servizio Domicilio digitale.
      
..

**Agenda di appuntamenti per la Carta di Identità Elettronica**
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
In collaborazione con l’Istituto Poligrafico e Zecca dello Stato stiamo ridisegnando il sistema di prenotazione dell’appuntamento comunale per il rilascio della CIE. Il nuovo sistema sarà interamente digitale, permetterà di semplificare l’esperienza dei cittadini che dovranno richiedere il rilascio o rinnovo del nuovo documento di identità, e potrà essere esteso anche ai passaporti e al rilascio di documenti analoghi. La piattaforma sarà più semplice e intuitiva; il cittadino potrà modificare o cancellare la propria prenotazione, potrà caricare la foto e pagare digitalmente.

..

      .. figure:: _image/appunt_cie.png
         :alt: appuntamento CIE
               
         Mockup del nuovo flusso di prenotazione online per il rilascio o rinnovo della CIE, all’interno del servizio Agenda di appuntamenti per la Carta di Identità Elettronica.
      
..


**Sito ANPR per il cittadino**
~~~~~~~~~~~~~~~~~~~~~~~~~~~~~~~~~~~~~~~~~~
In collaborazione con il Ministero dell’Interno e Sogei stiamo sviluppando il nuovo sito di `ANPR <https://teamdigitale.governo.it/it/projects/anpr.htm>`_. Un punto di accesso dotato di una esperienza utente moderna che permetta di descrivere alle pubbliche amministrazioni il progetto e ai cittadini di poter ottenere direttamente dalla piattaforma il proprio certificato anagrafico avente valore legale.

..

**Siti web delle scuole**
~~~~~~~~~~~~~~~~~~~~~~~~~~~~~~~~~
In collaborazione con il Ministero dell’Istruzione, Università e Ricerca stiamo lavorando al rilascio di un nuovo modello di sito web per le scuole: un prototipo navigabile, template grafici, nonché l’avvio di un processo di miglioramento continuo per rendere i siti web scolastici intuitivi e semplici.

..

      .. figure:: _image/personas.png
         :alt: personas
               
         `Personas <https://designers.italia.it/kit/personas/>`_ relativa all’attività di user reasearch condotta dal Team, all’interno del progetto di redesign dei `siti web <https://designers.italia.it/progetti/siti-scuole/>`_ delle scuole.
		 
..

**Cosa c'è da fare**
--------------------

Creare un modello organizzativo scalabile che permetta il ripensamento e la riprogettazione nel corso del tempo di tutti i servizi pubblici (vedi sezione :doc:`09_raccomandazioni`).

..

.. [35] Il progetto risponde ad una precisa indicazione dell’ `art. 64 del Codice dell’amministrazione digitale <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo5_sezione3_art64-bis.html>`_  
.. [36] `Art. 6 del Codice dell’Amministrazione Digitale <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo1_sezione2_art6.html>`_ 
